# Έναρξη

Θα ξεκινήσουμε με τη λήψη ορισμένων εργαλείων homebrew, που είναι απαραίτητα για την προετοιμασία των βημάτων του exploit.

## Προαπαιτούμενα

- Ένας τρόπος αντιγραφής των ληφθέντων αρχείων στην κάρτα SD σας
- Μια εφαρμογή που να μπορεί να αποσυμπιέζει συμπιεσμένα αρχεία, όπως το [7-Zip](https://www.7-zip.org/) (Windows), το [The Unarchiver](https://apps.apple.com/us/app/the-unarchiver/id425424353) (macOS) ή το [ZArchiver](https://play.google.com/store/apps/details?id=ru.zdevs.zarchiver) (Chromebook)
  - Σας συμβουλεύουμε να μη χρησιμοποιήσετε το WinRAR, καθώς είναι γνωστό ότι δημιουργεί προβλήματα
  - Εάν χρησιμοποιείτε Windows 11, σας συμβουλεύουμε επίσης να μη χρησιμοποιήσετε την ενσωματωμένη εφαρμογή αποσυμπίεσης (Εξερεύνηση των Windows), καθώς θα προκληθεί ένα σφάλμα που θα δηλώνει ότι το όνομα αρχείου είναι πολύ μεγάλο ή δεν είναι έγκυρο

## Ενότητα I - Προετοιμασία

::: warning

Βεβαιωθείτε ότι η κάρτα SD σας έχει [διαμορφωθεί σωστά](sd-card-setup.html).

:::

1. Εισαγάγετε την κάρτα SD στον υπολογιστή σας
2. Κάντε λήψη της πιο πρόσφατης έκδοσης του [dumpTool](https://dsi.cfw.guide/assets/files/dumptool/boot.nds) ως του `boot.nds`
3. Αντιγράψτε το αρχείο `boot.nds` στη ρίζα της κάρτας SD σας

::: tip

Δεν είστε σίγουροι για το τι σημαίνει «ρίζα» της SD; [Δείτε αυτήν την εικόνα](/assets/images/sdroot/el_GR.png)

:::

## Ενότητα II - Έλεγχος αν το Unlaunch είναι ήδη εγκατεστημένο

Το Unlaunch είναι ένα exploit του κώδικα εκκίνησης που εγκαθίσταται στο ίδιο το DSi, επιτρέποντας τον πλήρη έλεγχο της κονσόλας κατά την εκκίνηση. Ως εκ τούτου, παρέχει στις εφαρμογές homebrew πλήρη πρόσβαση για το υλικό χωρίς περιορισμούς από τις εφαρμογές συστήματος του DSi ή τους τίτλους DSiWare.

Ορισμένες κονσόλες DSi που πωλούνται ως μεταχειρισμένες/ανακατασκευασμένες, ενδέχεται να διαθέτουν ήδη το Unlaunch.

Για να πραγματοποιήσετε τον σχετικό έλεγχο, πατήστε το κουμπί <kbd class="face">POWER</kbd> και αμέσως μετά, κρατήστε πατημένα τα κουμπιά <kbd class="face">A</kbd> + <kbd class="face">B</kbd>.

- Εάν δείτε ένα μενού που εμφανίζει το μήνυμα `Nocash Unlaunch.dsi` στην πάνω οθόνη, αυτό σημαίνει ότι το Unlaunch είναι ήδη εγκατεστημένο και μπορείτε να συνεχίσετε με την [αποτύπωση της NAND](dumping-nand.html).
- Εάν το DSi ξεκινά κανονικά με την εμφάνιση του μενού DSi, συνεχίστε με την Ενότητα III.

## Ενότητα III - Memory Pit

Το Memory Pit είναι ένα exploit που χρησιμοποιεί την εφαρμογή «DSi Camera» και είναι συμβατό με όλες τις εκδόσεις firmware.

Εάν χρησιμοποιείτε το exploit χωρίς να εγκαταστήσετε το Unlaunch, η συμβατότητα με ορισμένες εφαρμογές homebrew ενδέχεται να είναι περιορισμένη. Εάν αντιμετωπίζετε προβλήματα με εφαρμογές homebrew για το DSi, μπορείτε να επιστρέψετε σε αυτόν τον οδηγό και χρησιμοποιήσετε ένα [εναλλακτικό exploit](alternate-exploits.html).

::: tip

Συνέχεια στην [Εκκίνηση του exploit](launching-the-exploit.html)

:::
