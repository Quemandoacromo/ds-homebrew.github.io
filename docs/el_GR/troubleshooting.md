# Επίλυση προβλημάτων

## Unlaunch

### Το Unlaunch «παγώνει» στο μήνυμα `MISMATCH IN FAT COPIES`

Το twlnf παρουσιάζει ένα κρίσιμο σφάλμα, εξαιτίας του οποίου δεν ενημερώνει σωστά ολόκληρη τη NAND μετά την τροποποίησή της, πράγμα που προκαλεί σφάλματα σε ορισμένες εφαρμογές homebrew (όπως το πρόγραμμα εγκατάστασης του Unlaunch).

Για να το διορθώσετε αυτό, ανοίξτε το [NAND Title Manager (NTM)](https://github.com/Epicpkmn11/NTM/releases) και επιλέξτε `Fix FAT copy mismatch`.

### Δεν υπάρχει ήχος ή εικόνα εκκίνησης κατά την εκκίνηση του «Launcher» μέσω του Unlaunch

Ο προγραμματιστής του Unlaunch (nocash) έχει σκοπίμως απενεργοποιήσει τον ήχο παρασκηνίου και την εικόνα εκκίνησης από προεπιλογή. Μπορείτε να ανακτήσετε αυτά τα εφέ [εγκαθιστώντας εκ νέου το Unlaunch](installing-unlaunch.html) με ενεργοποιημένη την επιλογή `Enable sound and splash` ή χρισμοποιώντας το [hiyaCFW](https://wiki.ds-homebrew.com/hiyacfw/installing).

### Κατά την ενεργοποίηση, εμφανίζεται μόνο μια μαύρη οθόνη μετά την εγκατάσταση του Unlaunch

Δοκιμάστε να αφαιρέσετε την κάρτα SD και να ενεργοποιήσετε ξανά την κονσόλα. Εάν εμφανίζεται μόνο μια μαύρη οθόνη, ίσως χρειαστεί να φορτώσετε τη NAND σας είτε μέσω του [ntrboot](https://wiki.ds-homebrew.com/ds-index/ntrboot) είτε μέσω ενός [hardmod](https://wiki.ds-homebrew.com/ds-index/hardmod).

### Η απενεργοποίηση στο μενού DSi ή/και στην εφαρμογή «System Settings» διαρκεί 5-10 δευτερόλεπτα

Οι μόνες λύσεις είναι η εκκίνηση του μενού DSi ή/και της εφαρμογής «System Settings» έχοντας εξάγει την κάρτα SD, η εγκατάσταση του [hiyaCFW](https://wiki.ds-homebrew.com/hiyacfw/installing) ή η αφαίρεση του Unlaunch.

### Μετά την εγκατάσταση του Unlaunch, έχω «κολλήσει» στην εκκίνηση μιας εφαρμογής ή του μενού αρχείων του Unlaunch

Αυτό πιθανότατα προκλήθηκε από την επιλογή της λανθασμένης εφαρμογής για τη ρύθμιση `NO BUTTON` στο Unlaunch. Κρατήστε πατημένα τα <kbd class="face">A</kbd> + <kbd class="face">B</kbd> κατά την εκκίνηση της κονσόλας, μεταβείτε στο `OPTIONS` και ορίστε την επιλογή `NO BUTTON` στη δική σας προτίμηση.

### Άλλα προβλήματα με το Unlaunch

Εάν το Unlaunch εμφανίζει τα `Clusters too large`, `Bad VBR`, `Bad MBR` ή δεν εμφανίζει καμία εφαρμογή όταν έχει εισαχθεί η κάρτα SD, τότε η κάρτα SD σας δεν έχει πιθανότατα διαμορφωθεί σωστά. Ακολουθήστε ξανά τα βήματα της σελίδας [Διαμόρφωση κάρτας SD](sd-card-setup.html).

## TWiLight Menu++

Για την επίλυση γενικών προβλημάτων του TWiLight Menu++, δείτε τη σελίδα [Συχνές ερωτήσεις και επίλυση προβλημάτων](https://wiki.ds-homebrew.com/twilightmenu/faq) στο DS-Homebrew Wiki.

## Περαιτέρω βοήθεια

Εάν έχετε συναντήσει κάποιο ζήτημα που δεν επιλύεται εδώ ή κάποιο πρόβλημα που παραμένει παρά τις παρεχόμενες λύσεις, ζητήστε βοήθεια στον διακομιστή [DS<sup>(i)</sup> Mode Hacking!](https://discord.gg/fCzqcWteC4) στο Discord.
