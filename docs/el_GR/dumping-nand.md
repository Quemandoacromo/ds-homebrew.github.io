# Αποτύπωση της NAND

Αυτή η σελίδα περιγράφει τη δημιουργία ενός αντιγράφου ασφαλείας της NAND, δηλαδή ενός αντιγράφου των δεδομένων που βρίσκονται στον εσωτερικό χώρο αποθήκευσης του Nintendo DSi. Μπορεί να χρησιμοποιηθεί για την εγκατάσταση του hiyaCFW, καθώς και των no$gba και melonDS για την εξομοίωση DSi.

::: tip

Βεβαιωθείτε ότι η κάρτα SD διαθέτει τουλάχιστον 250MB ελεύθερου χώρου, αλλιώς θα λάβετε μήνυμα σφάλματος στο dumpTool.

:::

::: tip

Σας προτείνουμε ανεπιφύλακτα να ακολουθήσετε αυτήν τη διαδικασία. Ένα αντίγραφο ασφαλείας της NAND μπορεί να χρησιμοποιηθεί ως σημείο επαναφοράς στο μέλλον, σε περίπτωση που καταστεί μη λειτουργική η κονσόλα σας (brick).

:::

## Ενότητα I - Διαμόρφωση κάρτας SD

::: tip

Εάν έχετε ήδη κάνει λήψη του dumpTool από κάποια άλλη ενότητα αυτού του οδηγού, μπορείτε να παραλείψετε αυτήν την ενότητα.

:::

1. Κάντε λήψη της πιο πρόσφατης έκδοσης του [dumpTool](https://github.com/zoogie/dumpTool/releases/latest/download/dumpTool.nds)
2. Τοποθετήστε το `dumpTool.nds` οπουδήποτε στην κάρτα SD σας

## Ενότητα II - Αποτύπωση της NAND

1. Εκκινήστε το `dumpTool` μέσω του μενού που έχετε εγκαταστήσει
   - Εάν έχετε χρησιμοποιήσει κάποιο exploit για να το εκκινήσετε και βρίσκεστε ήδη στο μενού του dumpTool, παραλείψτε αυτό το βήμα
   - Εάν το Unlaunch είναι ήδη εγκατεστημένο και κατευθυνθήκατε σε αυτήν τη σελίδα από τη σελίδα [Έναρξη](get-started.html#section-ii-checking-if-unlaunch-is-already-installed), κρατήστε πατημένα τα <kbd class="face">A</kbd> + <kbd class="face">B</kbd> κατά την εκκίνηση
2. Πατήστε το κουμπί <kbd class="face">A</kbd> στο Nintendo DSi σας για να ξεκινήσετε την αποτύπωση της NAND σας
   - Η δημιουργία ενός αντιγράφου ασφαλείας της NAND συνήθως διαρκεί περίπου 7 λεπτά
3. Όταν ολοκληρωθεί η δημιουργία του αντιγράφου ασφαλείας της NAND, πατήστε το κουμπί <kbd>START</kbd> στο Nintendo DSi σας για να κλείσετε το dumpTool
4. Απενεργοποιήστε την κονσόλα σας και εισαγάγετε ξανά την κάρτα SD στη συσκευή σας
5. Στην κάρτα SD, μεταβείτε στην τοποθεσία όπου βρίσκεται το αρχείο `dumpTool.nds`. Εκεί, θα δείτε έναν νέο φάκελο με το όνομα `DT######...`, ο οποίος περιέχει το αντίγραφο ασφαλείας της NAND
   - Εάν κάνατε λήψη του dumpTool από τη σελίδα [Έναρξη](get-started.html), το αρχείο θα ονομάζεται `boot.nds`
   - Μέσα στον φάκελο υπάρχει το αρχείο `nand.bin` που είναι το ίδιο το αντίγραφο ασφαλείας, καθώς και το `nand.bin.sha1` που είναι το SHA1 hash του αντιγράφου ασφαλείας
6. Αποθηκεύστε τον φάκελο `DT######...` σε ασφαλές μέρος, όπου δεν θα τον χάσετε
   - Εάν είναι δυνατόν, δημιουργήστε πολλαπλά αντίγραφα ασφαλείας αυτού του αρχείου σε διαφορετικές συσκευές αποθήκευσης
   - Μόλις το αποθηκεύσετε κάπου αλλού, μπορείτε να το διαγράψετε από την κάρτα SD
7. Εάν έχετε εκκινήσει το dumpTool μέσω ενός exploit και κάνατε λήψη του από τη σελίδα [Έναρξη](get-started.html), διαγράψτε το `boot.nds` από τη ρίζα της κάρτας SD

::: warning

Το SHA1 hash του `nand.bin` δεν θα αντιστοιχεί στο hash που έχει αποθηκευτεί στο `nand.bin.sha1`. Αυτό συμβαίνει επειδή το dumpTool προσθέτει επιπλέον δεδομένα, γνωστά κι ως «υποσέλιδο no$gba», στο αρχείο `nand.bin` μετά τον υπολογισμό του SHA1 hash. Μπορείτε να χρησιμοποιήσετε το [hiyaCFW Helper](https://github.com/mondul/HiyaCFW-Helper/releases) για να δημιουργήσετε ένα αντίγραφο χωρίς το υποσέλιδο.

:::

::: tip

Συνέχεια στην [Επιλογή ενός μενού](choosing-a-menu.html)

:::
