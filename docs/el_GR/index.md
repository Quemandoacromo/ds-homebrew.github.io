---
layout: home
title: Οδηγός DSi
hero:
  text: Οδηγός DSi
  tagline: "Ένας πλήρης οδηγός τροποποίησης για το Nintendo DSi σας"
  image:
    src: /assets/images/home-page-feature.png
---

::: tip

Για πλήρεις οδηγούς σχετικά με το homebrew και το custom firmware για άλλες συσκευές, ανατρέξτε στο [CFW.Guide](https://cfw.guide/).

:::

::: tip

Διαβάστε προσεκτικά όλες τις εισαγωγικές σελίδες (συμπεριλαμβανομένης και της τρέχουσας!) πριν συνεχίσετε.

:::

## Τι είναι το homebrew;

Οι εφαρμογές [homebrew](https://en.wikipedia.org/wiki/Homebrew_\(video_games\)) είναι μη αδειοδοτημένα λογισμικά που αναπτύσσονται για κλειστά συστήματα, όπως το Nintendo DSi. Αυτές οι εφαρμογές μπορούν να είναι διάφορων τύπων, από βοηθητικά εργαλεία έως προσαρμοσμένα παιχνίδια homebrew.

Μπορείτε να εκτελέσετε δωρεάν τις εφαρμογές homebrew σε όλες τις κονσόλες Nintendo DSi, ανεξάρτητα από την έκδοση του firmware ή την περιοχή τους. Το μόνο που χρειάζεστε είναι ένα «σημείο εισόδου» και μια κάρτα SD για να αποθηκεύσετε το homebrew σας. Το κύριο σημείο εισόδου που χρησιμοποιείται σε αυτόν τον οδηγό ονομάζεται «Memory Pit», αλλά υπάρχουν και άλλα σημεία εισόδου που μπορείτε να χρησιμοποιήσετε αν δεν είναι δυνατή η χρήση του Memory Pit.

## Τι μπορώ να κάνω με ένα τροποποιημένο σύστημα;

- Εκτέλεση αντιγράφων ασφαλείας για παιχνίδια Nintendo DS(i) ή ROM hack από την κάρτα SD του DSi σας, χωρίς να απαιτείται κάποια flashcard
- Εκκίνηση οποιουδήποτε DSiWare από την κάρτα SD σας
  - Αυτό σημαίνει ότι θα λειτουργεί επίσης λογισμικό από άλλες περιοχές και DSiWare που προορίζεται αποκλειστικά για 3DS
- Εκκίνηση σε εφαρμογές DSiWare και homebrew κρατώντας πατημένα συγκεκριμένα κουμπιά κατά την ενεργοποίηση του Nintendo DSi σας
- Εκτέλεση κλασικών παιχνιδών με διάφορους εξομοιωτές
- Χρήση των flashcard που θα ήταν ασύμβατες υπό κανονικές συνθήκες
- Ανακατεύθυνση της NAND σας στην κάρτα SD μέσω του hiyaCFW
- Παρακολούθηση αγαπημένων ταινιών με το FastVideoDSPlayer ή το tuna-viDS
  - Το FastVideoDSEncoder απαιτεί μια CPU με υποστήριξη AVX2 (οι νεότερες CPU πιθανότατα το υποστηρίζουν)
- Προβολή εικόνας (γνωστή κι ως «boot splash») κατά την εκκίνηση του συστήματος
- Εκτέλεση παιχνιδιών homebrew

## Πού μπορώ να βρω εφαρμογές homebrew;

- Το [Universal-DB](https://db.universal-team.net/ds) περιλαμβάνει τις πιο σύγχρονες εφαρμογές homebrew, με δυνατότητες αναζήτησης και ταξινόμησης που σας επιτρέπουν να παρακολουθείτε ποιες εφαρμογές ενημερώθηκαν πρόσφατα
- Το [GameBrew](https://www.gamebrew.org/wiki/List_of_all_DS_homebrew) περιλαμβάνει πολλές από τις παλαιότερες εφαρμογές homebrew, αλλά οι περισσότερες λειτουργούν μόνο σε flashcard

## Τι πρέπει να γνωρίζω πριν ξεκινήσω;

- Στα Windows, προτείνεται η [εμφάνιση των επεκτάσεων αρχείων](file-extensions-windows.html) αν χρησιμοποιείτε την προεπιλεγμένη εφαρμογή εξερεύνησης αρχείων
- Ο μόνος κίνδυνος να καταστεί μη λειτουργική η κονσόλα σας προέρχεται από την εγκατάσταση του Unlaunch, αλλά η πιθανότητα να συμβεί αυτό είναι πολύ μικρή

::: tip

Συνέχεια στην [Έναρξη](get-started.html)

:::
