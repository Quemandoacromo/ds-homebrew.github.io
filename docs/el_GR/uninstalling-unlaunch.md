# Αφαίρεση του Unlaunch

::: danger

Οι διαδικασίες εγκατάστασης και αφαίρεσης του Unlaunch, αν και είναι ασφαλείς, κάνουν εγγραφή στη NAND, επομένως υπάρχει μια μικρή πιθανότητα να καταστεί μη λειτουργική η κονσόλα σας!

:::

**ΠΡΟΕΙΔΟΠΟΙΗΣΗ:** Αν και η κατάργηση του Unlaunch είναι σχετικά ασφαλής, εξακολουθεί να υπάρχει μια μικρή πιθανότητα να καταστεί μη λειτουργικό το Nintendo DSi σας. Ακολουθούν ορισμένες περιπτώσεις όπου θα θέλατε ενδεχομένως να καταργήσετε την εγκατάσταση του Unlaunch, αλλά με λύσεις που δεν απαιτούν αυτό το δραστικό μέτρο.

- **Δεν θέλω να χρησιμοποιώ πλέον ένα προσαρμοσμένο μενού και δεν μου αρέσει που εμφανίζεται το μενού αρχείων Unlaunch κατά την εκκίνηση:** Μπορείτε να ακολουθήσετε τα [βήματα μετά την εγκατάσταση του Unlaunch](installing-unlaunch.html#section-iv-post-unlaunch-configuration) για να το ρυθμίσετε έτσι, ώστε να εκκινεί αυτόματα στο μενού DSi
- **Η εικόνα παρασκηνίου του Unlaunch είναι τρομακτικό:** [Εγκαταστήστε εκ νέου το Unlaunch](installing-unlaunch.html) επιλέγοντας μία από τις διαθέσιμες προσαρμοσμένες εικόνες παρασκηνίου
- **Αντιμετωπίζω ένα πρόβλημα με το Unlaunch ή την κονσόλα μου μετά την εγκατάσταση:** Η σελίδα [Επίλυση προβλημάτων](troubleshooting.html#unlaunch) θα σας εξηγήσει πώς να διορθώσετε πολλά από τα ζητήματα που ενδέχεται να συναντήσετε

::: warning

Για να μειώσετε τις πιθανότητες να καταστεί μη λειτουργική η κονσόλα σας, βεβαιωθείτε ότι δεν έχετε εγκαταστήσει κάποιο παράνομο DSiWare στο αντίγραφο ασφαλείας της NAND σας (δεν μετρά η ανακατεύθυνση της SDNAND που παρέχεται από το hiyaCFW) και ότι δεν έχετε τροποποιήσει με οποιονδήποτε άλλο τρόπο τα αρχεία συστήματος.

:::

Μόλις διαβάσετε τις παραπάνω πληροφορίες, ακολουθήστε τις οδηγίες της ενότητας [Εγκατάσταση του Unlaunch](installing-unlaunch.html), μέχρι το σημείο που κάνει λόγο για αφαίρεση του Unlaunch.
