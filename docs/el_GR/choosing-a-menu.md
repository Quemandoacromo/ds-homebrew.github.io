# Επιλογή ενός μενού

Διατίθενται τρία μενού για την εκκίνηση των παιχνιδιών. Επιλέξτε αυτό που ταιριάζει στις ανάγκες σας.

Εάν δεν είστε σίγουροι (ή δεν μπορείτε να αποφασίσετε) ποιο να χρησιμοποιήσετε, τότε επιλέξτε το [**TW**i**L**ight Menu++](#twilight-menu).

## [hiyaCFW](installing-unlaunch-and-hiyacfw.html)

Το πρώτο και μόνο custom firmware που ανακατευθύνει την πρόσβαση της NAND στην κάρτα SD, και συνεπώς, εκτελεί το μενού του συστήματος DSi μαζί με τις εφαρμογές του συστήματος και τα DSiWare από την κάρτα SD αντί της μνήμης του συστήματος.

Εγκαταστήστε αυτό το μενού αν αποζητάτε μια εμπειρία παρόμοια με αυτή της εργοστασιακής έκδοσης.

### Πλεονεκτήματα

- Χρησιμοποιείται το αρχικό μενού του Nintendo DSi. Χωρίς καμία ανακατασκευή!
- Δυνατότητα εκκίνησης των παιχνιδιών, που εκκινούνται αρχικά σε κάρτες παιχνιδιών DS(i), από το μενού του DSi μετά τη [δημιουργία των αντίστοιχων forwarder](https://wiki.ds-homebrew.com/ds-index/forwarders).

### Μειονεκτήματα

- Περιορίζεται μόνο στην εκκίνηση παιχνιδιών DS ή DSi. Για την εκκίνηση παιχνιδιών από προηγούμενες κονσόλες, θα πρέπει να δημιουργήσετε forwarder για τις εφαρμογές που κάνουν εξομοίωση αυτών των κονσολών.
- Περιορισμός 39 εικονιδίων λόγω του τρόπου λειτουργίας του αρχικού μενού του DSi.
- Δεν είναι δυνατή η προσαρμογή του γραφικού περιβάλλοντος του μενού.

## [**TW**i**L**ight Menu++](installing-twilight-menu.html)

Αυτό το μενού αναπτύσσεται ως αναβάθμιση/αντικατάσταση του αρχικού μενού του Nintendo DSi και επιτρέπει την εκτέλεση άλλων εφαρμογών homebrew, παιχνιδιών DS, εξομοιωτών για διάφορα παλαιότερα συστήματα και πολλά άλλα.

### Πλεονεκτήματα

- Περιλαμβάνει σχετικά ακριβείς ανακατασκευές του μενού του DSi, του μενού «HOME» του 3DS και ορισμένων γραφικών περιβαλλόντων flashcard.
- Δυνατότητα εξατομίκευσης των περισσότερων γραφικών περιβαλλόντων με προσαρμοσμένα θέματα που έχουν δημιουργηθεί από χρήστες.
- Δυνατότητα εκκίνησης παιχνιδιών DS, DSi και GBA.
- Δυνατότητα εκκίνησης παιχνιδιών από κονσόλες παλαιότερες του GBA, με την εγκατάσταση ενός πρόσθετου.
- Δυνατότητα παράλληλης εγκατάστασης με το hiyaCFW.

### Μειονεκτήματα

- Το γραφικό περιβάλλον του μενού DSi έχει μερικές ανακρίβειες, όπως συντόμευση της μουσικής και αναπαραγωγή σε χαμηλή ποιότητα (μπορεί να διορθωθεί με την εγκατάσταση ενός προσθέτου), καθώς και διαφορετική κύλιση όταν σύρετε τη γραμμή κύλισης.
- Έλλειψη ορισμένων λειτουργιών, όπως του μενού εκκίνησης, από το Wood UI.
- Η εναλλαγή μεταξύ των μενού, όπως του μενού επιλογής ROM, του κλασικού μενού DS ή/και του μενού ρυθμίσεων, ενδέχεται να διαρκεί μερικά δευτερόλεπτα.

## [AKMenu-Next](installing-akmenu-next.html)

Πρόκειται για μια αναβαθμισμένη έκδοση του αρχικού μενού Wood/akmenu, σχεδιασμένη έτσι ώστε να προσφέρει συμβατότητα με την κάρτα SD του DSi.

### Πλεονεκτήματα

- Το πιο γρήγορο και πιο «ελαφρύ» μενού που είναι διαθέσιμο.
- Δεν λείπουν λειτουργίες από το μενού (π.χ. μενού εκκίνησης και μενού πληροφοριών/ρυθμίσεων γραφικών) σε σύγκριση με το Wood UI από το TWLMenu++.
- Δυνατότητα εξατομίκευσης με προσαρμοσμένα θέματα που έχουν δημιουργηθεί από χρήστες.
- Δυνατότητα παράλληλης εγκατάστασης με το hiyaCFW.

### Μειονεκτήματα

- Περιορίζεται μόνο στην εκκίνηση παιχνιδιών DS ή DSi. Για την εκκίνηση παιχνιδιών από προηγούμενες κονσόλες, θα πρέπει να εγκαταστήσετε εξομοιωτές.
- Δεν είναι δυνατή η χρήση μουσικής ή/και εφέ ήχου.
- Δεν ορίζει αυτόματα μια ROM-δότη για την εκτέλεση παιχνιδιών DSi-Enhanced στη λειτουργία DSi χωρίς το Unlaunch (θα πρέπει να την ορίζετε χειροκίνητα).
